---
title: Raamhorren
description: Klusproject, raamhorren voor de slaapkamers
date: 2020-05-15
tags:
  - klussen
  - dutch
layout: layouts/post.njk
---

Al sinds de verhuizing, bijna 2 jaar geleden zijn er uiteraard nog steeds heel veel dingen die nog niet afgerond zijn. Een ding, raamhorren, stond hoog op het lijstje. We houden niet van vliegen, wespen, bijen en andere vliegende wezens in ons huis. 

Dan kom je in de wondere wereld van raamhorren. Ons huis uit de jaren 80 heeft heel veel verschillende afmetingen qua kozijn en raamstellen. Bij de betere bouwmarkt kwam ik al snel diverse mogelijkheden van het merk <a href="https://nl.wikipedia.org/wiki/Bruynzeel_(bedrijf)" target="_blank" rel="noreferrer nofollow">Bruynzeel</a> tegen.

- Horgaas met klittenband; De raamhorren die wij nodig hebben moeten eenvoudig losgemaakt kunnen worden maar wel stevig zijn. Klittenband valt af, overigens is dat echt geen prettige oplossing met het schilderonderhoud. Het klevende deel van het klittenband moet er dan af.

- Vaste raamhorren; mogelijke oplossing, maar dit moet op maat gemaakt worden. Overigens lijkt het systeem een dure oplossing voor iets wat niet eenvoudig open kan of gedemonteerd kan worden om de ramen open te zetten.

- Raamrolhor in cassette; een prachtig systeem, wel duur! Dit systeem valt alleen bijna niet op de maten toe te passen in onze woning.

Uiteindelijk leek het mij leuk om zelf aan de slag te gaan, en alles op maat te maken!

<figure>
  <img src="/img/blogs/raamhor/intro.jpg" alt="Klusproject, gereedschap"/>
  <figcaption>Klussen maar! &copy; Jeffrey de Graaf</figcaption>
</figure>

### Ontwerp en eerste stappen

De eerste stap is het inmeten van alle raamstellen en deze noteren in een ontwerp. Hou ook rekening met de draairichting van het raam, zodat je eenvoudig het raam nog open kan zetten. De raamhorren die ik ga maken worden gemonteerd Ã³p de dag. Dus niet in het kozijn (in de dag), daarom tellen we 2,5cm op bij de afmetingen van het raam. Zodat het frame straks mooi het kozijn afsluit.

> Meten = weten!

Na diverse video's op YouTube bekeken te hebben en zelf een ontwerp getekend te hebben, heb ik alle spullen gekocht bij de bouwmarkt. Best veel spullen zijn er nodig voor een raamhor. Daarnaast is het belangrijk dat je de afmetingen van de raamhorren goed noteert en zorgt voor zo min mogelijk zaagverlies bij de houten (of kunstof) latten. Dit kun je bijvoorbeeld doen door elk latje op papier uit te tekenen en de afmetingen per zaagsnede te noteren.

Dit zijn grofweg de benodigdheden voor 1 raamhor:

- 4x of 8x Houten latjes 27mm x 7mm (of 12mm)
- 4x Raamhoeken
- 16x Kleine schroefjes (12-16mm)
- Horgaas
- Magneetsnapper
- Schanieren (plastic is voldoende)
- Nietjes (6-8mm) (i.c.m. een tacker)

Gereedschap:

- Boormachine + bitset
- 2mm Houtboor
- Houtlijm
- Verstekzaagbak + zaag (of afkortzaag)
- Klemmen (optioneel)

### Montage

Nadenken voordat je begint, leg het even rustig op een werktafel die groot genoeg is voor het hor. Neem goed de tijd om het na te meten voordat je begint met zagen. Alles in verstek zodat er mooie hoeken gemaakt kunnen worden die verlijmd kunnen worden en verstevigd worden met de raamhoeken.

<figure>
  <img src="/img/blogs/raamhor/gereedschap.jpg" alt="Klusproject, gereedschap"/>
  <figcaption>Houten latten zagen &copy; Jeffrey de Graaf</figcaption>
</figure>

Het kan gebeuren, en dat gebeurde mij ook. Dat je iets verkeerd zaagt. Zorg voor voldoende hout zodat je wel door kan met je werkzaamheden. Bij het zagen in verstek is het handig om de precies zaagrichting af te tekenen.

Zodra het frame gezaagd is, kan het verlijmd worden. Ik heb ervoor gekozen 2 frames per raamhor te maken en het horgaas er tussen te spannen. Het horgaas vast maken aan de houten latten, het restant afsnijden en daarna goed vast maken met bijvoorbeeld een tacker of kleine spijkertjes.

<figure>
  <img src="/img/blogs/raamhor/montage.jpg" alt="Klusproject, gereedschap"/>
  <figcaption>Monteren van het frame &copy; Jeffrey de Graaf</figcaption>
</figure>

Tijdens het in elkaar zetten van het hor kwam ik er achter dat het raamhor niet echt heel stevig was, ik heb daarom uiteindelijk toch raamhoeken geplaatst.

<figure>
  <img src="/img/blogs/raamhor/hoeken.jpg" alt="Klusproject, gereedschap"/>
  <figcaption>Extra stevigheid d.m.v. raamhoeken &copy; Jeffrey de Graaf</figcaption>
</figure>

Dit heb ik uiteindelijk 5 keer herhaald en elke keer een raamhor op maat weten te maken. Het is uiteraard ook mooi om deze horren te schuren, gronden en in de lak te zetten. Dat doe ik later, als we onze kozijnen ook gaan lakken. Anders krijgen we kleurverschil.

Ophangen heb ik gedaan door 2 schanieren (plastic) te gebruiken en een magneetsnapper. Let op tijdens het 'inhangen' iemand je helpt en een waterpas gebruikt om het raamhor zo strak mogelijk te monteren.

Uiteindelijk was dit een leuk klus en voordat ik het wist had ik 5 raamhorren op maat voor onze woning. Uiteindelijke materiaalkosten lagen onder de 120 euro, voor 5 raamhorren!

<figure>
  <img src="/img/blogs/raamhor/gemonteerd-schanier.jpg" alt="Klusproject, gereedschap"/>
  <figcaption>Klaar! Gemonteerd! &copy; Jeffrey de Graaf</figcaption>
</figure>